# Pytania ogólnoekonomiczne

## Sprawozdanie finansowe przedsiębiorstwa – jego charakterystyka, części składowe, użytkownicy

<tldr>
    <a href="Sprawozdanie-finansowe-przedsiębiorstwa.md"/>
</tldr>

> Sprawozdanie finansowe przedsiębiorstwa jest zestawieniem informacji o zasobach, źródłach finansowania oraz wynikach
> działalności za dany rok obrotowy.
>
>Jego celem jest rzetelna i jasna prezentacja sytuacji majątkowej i finansowej oraz wyniku finansowego jednostki,
> zgodnie z ustawą o rachunkowości. Składa się z bilansu, rachunku zysków i strat, informacji dodatkowej oraz
> sprawozdania
> z działalności.
>
>Użytkownikami sprawozdania są zarówno wewnętrzni interesariusze, jak zarząd i pracownicy, jak i zewnętrzni, np. organy
> nadzoru, inwestorzy, kredytodawcy, pożyczkodawcy, dostawcy, klienci, konkurencja i społeczeństwo

## Bilans jako źródło informacji o sytuacji majątkowej i finansowej przedsiębiorstwa

<tldr>
    <a href="Bilans.md"/>
</tldr>

> Bilans to zestawienie aktywów, pasywów i kapitałów własnych przedsiębiorstwa w określonym momencie, które przedstawia
> równowagę bilansową - suma aktywów równa jest sumie pasywów i kapitałów własnych.
>
>Kluczowe elementy bilansu to kapitał własny oraz zobowiązania, które reprezentują wewnętrzne i zewnętrzne źródła
> finansowania.
>
> Bilans prezentuje wartości księgowe, a nie rynkowe, co może wpływać na różnice w wycenie aktywów i zobowiązań.
> Ponadto, nie uwzględnia on wartości niematerialnych i prawnych, które mogą znacząco wpływać na wartość
> przedsiębiorstwa.

## Metody wyceny w rachunkowości

<tldr>
    <a href="Metody-wyceny-w-rachunkowości.md"/>
</tldr>

> Metody wyceny w rachunkowości obejmują zasady i procedury służące do określania wartości aktywów, pasywów oraz wyników
> finansowych przedsiębiorstwa, które są kluczowe do sporządzania sprawozdań finansowych i podejmowania decyzji
> zarządczych.
>
> Wycena musi być przeprowadzana zgodnie z zasadami rzetelności (realne wartości zgodne ze stanem rzeczywistym) oraz
> ostrożności (niezawyżanie wartości aktywów i niezaniżanie wartości pasywów).
>
>Wyróżnia się cztery główne metody wyceny aktywów: koszt historyczny (wartość nabycia lub wytworzenia), koszt bieżący (
> wartość rynkowa), wartość realizacji (cena sprzedaży) oraz wartość bieżąca (zdyskontowane przepływy pieniężne).

## Wynik finansowy przedsiębiorstwa – istota, rodzaje i metody ustalania

<tldr>
    <a href="Wynik-finansowy-przedsiębiorstwa.md"/>
</tldr>

> Wynik finansowy przedsiębiorstwa to różnica między przychodami a kosztami. Może być dodatni (zysk) lub ujemny (
> strata).
>
> Wynik ze sprzedaży to różnica między przychodami ze sprzedaży a kosztami ich uzyskania.
>
> Wynik operacyjny obejmuje przychody operacyjne minus koszty operacyjne.
>
> Wynik brutto to różnica między przychodami ze sprzedaży a kosztami produkcji i sprzedaży, a wynik netto to wynik
> brutto pomniejszony o podatek dochodowy.
>
>Wynik finansowy można ustalać metodą kalkulacyjną, grupującą koszty według rodzaju działalności, lub metodą
> porównawczą, klasyfikującą koszty według ich rodzaju.

## Źródła finansowania działalności przedsiębiorstwa

<tldr>
    <a href="Źródła-finansowania-działalności-przedsiębiorstwa.md"/>
</tldr>

> Przedsiębiorstwo potrzebuje odpowiednich źródeł finansowania, które można podzielić według kilku kryteriów.
>
> Według źródła pochodzenia, kapitał może być własny (wniesiony przez udziałowców lub wypracowany) lub obcy (
> zobowiązania i rezerwy).
>
> Według dostępu kapitału, źródła mogą być wewnętrzne (wkład własny, zatrzymany zysk, amortyzacja) lub zewnętrzne (
> emisja akcji, nowy udziałowiec).
>
>Według okresu wykorzystania, kapitał może być długoterminowy (leasing, emisja obligacji, dotacje) lub krótkoterminowy (
> kredyt handlowy).

## Pojęcia kosztu i wydatku przedsiębiorstwa. Rodzaje kosztów i ich walory poznawcze. Rola kosztów w procesie zarządzania

<tldr>
    <a href="Pojęcia-kosztu-i-wydatku-przedsiębiorstwa.md"/>
</tldr>

> Koszt to wyrażone w jednostkach pieniężnych zużycie zasobów przedsiębiorstwa, natomiast wydatek oznacza zmniejszenie
> stanu środków pieniężnych, niezależnie od celu. Rachunek kosztów jest kluczowym elementem rachunkowości.
>
> Koszty dzielą się na bezpośrednie, związane z konkretnymi obiektami produkcji, oraz pośrednie, dotyczące ogólnych
> kosztów
> zarządzania.
>
> Istnieją także koszty stałe, niezależne od wielkości produkcji, i zmienne, które zmieniają się wraz z produkcją.
>
> Koszty odgrywają kluczową rolę w zarządzaniu, umożliwiając planowanie i kontrolę, wspierając podejmowanie decyzji,
> optymalizację oraz ocenę rentowności przedsiębiorstwa.

## Systemy rachunku kosztów w przedsiębiorstwie oraz metody kalkulacji kosztów

<tldr>
    <a href="Systemy-rachunku-kosztów.md"/>
</tldr>

> System rachunku kosztów w przedsiębiorstwie dzieli się na rachunek kosztów pełnych i rachunek kosztów zmiennych.
>
>Rachunek kosztów pełnych obejmuje wszystkie koszty produkcji (bezpośrednie i pośrednie) oraz koszty nieprodukcyjne,
> takie jak zarządzanie i sprzedaż.
>
> Rachunek kosztów zmiennych, tworzony na potrzeby wewnętrzne, bazuje na podziale kosztów na zmienne i stałe, wspierając
> krótkoterminowe decyzje cenowe, ale jest mniej użyteczny w długim okresie i nie nadaje się do rachunkowości
> finansowej.
> Kalkulacja kosztów polega na obliczaniu sumy kosztów przypadających na przedmiot kalkulacji oraz ustalaniu kosztu
> jednostkowego.
>
>Wyróżnia się kalkulację podziałową, która równomiernie rozdziela koszty na jednostki produktu w produkcji masowej, oraz
> kalkulację doliczeniową, która dodaje narzuty do bezpośrednich kosztów jednostkowych w produkcji zróżnicowanej.

## Rentowność przedsiębiorstwa – pojęcie, obszary analityczne, próg rentowności

<tldr>
    <a href="Rentowność-przedsiębiorstwa.md"/>
</tldr>

> Rentowność przedsiębiorstwa mierzy jego zdolność do generowania zysku z zainwestowanych środków. Wskaźniki rentowności
> określają zysk uzyskiwany z każdej jednostki przychodu w różnych obszarach działalności.
>
>Rentowność handlowa ocenia zysk ze sprzedaży jako procent przychodów ze sprzedaży.
>
> Rentowność ekonomiczna mierzy zysk netto w stosunku do aktywów, pokazując efektywność zarządzania zasobami.
>
> Rentowność finansowa porównuje zysk netto z kapitałem własnym, oceniając efektywność wykorzystania kapitału własnego.
>
>Próg rentowności to poziom przychodów, przy którym przedsiębiorstwo osiąga równowagę między kosztami a przychodami,
> wskazując punkt, od którego zaczyna generować zyski.

## System finansowy gospodarki – pojęcie, funkcje i charakterystyka jego poszczególnych segmentów

<tldr>
    <a href="System-finansowy-gospodarki.md"/>
</tldr>

> System finansowy gospodarki to mechanizmy, instytucje i regulacje umożliwiające przepływ środków finansowych.
>
> Jego funkcje to obieg pieniądza, transfer kapitału oraz nadzór nad przepływami finansowymi. Składa się z dwóch
> segmentów:
> rynkowego, obejmującego instrumenty finansowe, rynki i instytucje, oraz publicznego, zarządzającego finansami
> publicznymi i polityką fiskalną. Segment rynkowy zawiera akcje, obligacje i banki, a segment publiczny obejmuje
> instytucje budżetowe, podatki i obligacje skarbowe.

## Instrumenty finansowe – pojęcie, klasyfikacje i funkcje

<tldr>
    <a href="Instrumenty-finansowe.md"/>
</tldr>

> Instrument finansowy to kontrakt pomiędzy stronami, który powoduje powstanie aktywów finansowych u jednej strony i
> zobowiązań finansowych u drugiej.
>
> Klasyfikuje się je na pierwotne (np. akcje, obligacje), pochodne (np. opcje, kontrakty terminowe) i hybrydowe (np.
> obligacje z opcją zamiany na akcje).
>
> Funkcje instrumentów finansowych obejmują: obiegową (przenoszenie praw), płatniczą (forma zapłaty), legitymacyjną (
> identyfikacja uprawnionego), pożyczkową (uzyskanie pożyczki), gwarancyjną (zabezpieczenie roszczeń) oraz
> spekulacyjną (
> możliwość dochodu z ryzykiem).

## Podatki – pojęcie, klasyfikacje i funkcje

<tldr>
    <a href="Podatki.md"/>
</tldr>

> Podatek to obowiązkowem bezzwrotne, nieodpłatne, generalne i ustalane jednostronnie świadczenie pieniężne na rzecz
> państwa lub samorządu.
>
> Klasyfikacje podatków obejmują podmiotowość (kto płaci), przedmiotowość (czego dotyczy), stawki, sposobów naliczania i
> poboru oraz podziału wpływów (centralny, lokalny).
>
> Funkcje podatków to fiskalna (finansowanie wydatków publicznych), redystrybucyjna (zmniejszanie nierówności),
> stymulacyjna (wpływ na zachowania gospodarcze) oraz informacyjna (dostarczanie informacji o sytuacji gospodarczej).

## Ryzyko w działalności przedsiębiorstwa. Metody zarządzania ryzykiem

<tldr>
    <a href="Ryzyko-w-działalności.md"/>
</tldr>

> Ryzyko to nieodłączny element działalności przedsiębiorstwa, oznaczający możliwość poniesienia strat w wyniku
> podjętych decyzji. Zarządzanie ryzykiem, proces ciągły i wymagający doskonalenia, pozwala minimalizować jego wpływ.
>
> Ryzyko dzieli się na stałe (związane z systemem gospodarczym, np. inflacja) i zmienne (związane z działalnością firmy,
> np. zmiany cen surowców). Czynniki ryzyka mogą być zewnętrzne (ekonomiczne, polityczne), finansowe (płynność,
> kredytowe) i wewnętrzne (operacyjne).
>
> Rodzaje ryzyka obejmują ryzyko rynkowe, kredytowe, operacyjne, biznesowe i prawne.
>
>Metody zarządzania ryzykiem to akceptacja (przyjęcie ryzyka), łagodzenie (zmniejszenie jego skutków), unikanie (
> rezygnacja z ryzykownych działań) i przeniesienie (np. ubezpieczenia).

## Pojęcie własności intelektualnej i jej prawna ochrona- przykłady dozwolonego korzystania prywatnego i publicznego z chronionych utworów

<tldr>
    <a href="Pojęcie-własności-intelektualnej.md"/>
</tldr>

> Własność intelektualna obejmuje twory powstałe w wyniku procesów intelektualnych, które zostały materialnie ujęte.
>
> Do rodzajów własności intelektualnej zalicza się prawa autorskie, własność przemysłową (patenty, znaki towarowe, wzory
> użytkowe, wzory przemysłowe) oraz know-how (tajemnice przedsiębiorstwa, technologie).
>
> Prawa autorskie dzielą się na niezbywalne (osobiste prawa autora) i zbywalne (majątkowe prawa autora).
>
> Korzystanie z utworów może być prywatne (np. pożyczenie książki) lub publiczne (np. prawo cytatu).
>
> Przykłady ochrony prawnej obejmują patenty na wynalazki, znaki towarowe dla identyfikacji produktów lub usług, wzory
> przemysłowe chroniące wygląd produktów oraz prawo autorskie chroniące utwory literackie, muzyczne i inne dzieła.

## Funkcja produkcji. Podstawowe charakterystyki funkcji produkcji. Stałe, malejące i rosnące korzyści skali produkcji

<tldr>
    <a href="Funkcja-produkcji.md"/>
</tldr>

> Funkcja produkcji pokazuje zależność między wielkością produkcji a nakładami zasobów.
>
> Charakterystyki funkcji produkcji obejmują: zerowe nakłady (produkcja wynosi 0), rosnące nakłady (produkcja rośnie z
> nakładami do punktu nasycenia), ciągłość i różniczkowalność (małe zmiany nakładów powodują małe zmiany produkcji) oraz
> wklęsłość (malejąca krańcowa produktywność).
>
>Dodatnia jednorodność oznacza, że proporcjonalny wzrost nakładów powoduje proporcjonalny wzrost produkcji.
>
>Korzyści skali dzielą się na: stałe (koszty maleją wolniej niż produkcja), malejące (koszty maleją szybciej niż
> produkcja) i rosnące (koszty jednostkowe rosną).

## Substytucyjność i komplementarność czynników produkcji. Przykłady komplementarnych i substytucyjnych funkcji produkcji

<tldr>
    <a href="Substytucyjność-i-komplementarność.md"/>
</tldr>

> Substytucyjność to zdolność czynników produkcji do zastępowania się nawzajem, np. wzrost ilości pracy może zastąpić
> kapitał. Przykładem jest funkcja Cobba-Douglasa.
>
> Komplementarność to zdolność czynników produkcji do wzajemnego uzupełniania się, np. maszyna wymaga prądu do
> działania. Przykładem jest funkcja Koopmansa-Leontiefa.

## Charakterystyka podstawowych struktur rynkowych – konkurencja doskonała, oligopol, duopol i monopol

<tldr>
    <a href="Charakterystyka-podstawowych-struktur-rynkowych.md"/>
</tldr>

> Konkurencja doskonała - przedsiębiorstwa nie mają wpływu na ceny, produkty są jednorodne, konsumenci mają pełną
> informację, a ceny kształtują się według podaży i popytu przy nieograniczonej liczbie konkurentów i łatwym wejściu na
> rynek.
>
>Oligopol - od dwóch do kilkunastu producentów dominuje rynek, mając wpływ na ceny, ich działania są wzajemnie
> uzależnione, a współpraca w celu ustalania cen lub produkcji jest możliwa.
>
>Duopol - działa tylko dwóch producentów, każdy wpływa na ceny i produkcję, uważnie obserwując konkurenta, co prowadzi
> do silnej wzajemnej zależności i potencjalnej intensywnej rywalizacji.
>
>Monopol - jedno przedsiębiorstwo kontroluje rynek, ustala ceny i produkcję, działa w interesie konsumentów lub własnym,
> przy dużych barierach wejścia, co prowadzi do potencjalnych nadmiernych zysków.

## Zadania maksymalizacji zysku i minimalizacji kosztów przedsiębiorstwa w warunkach konkurencji doskonałej i monopolu

<tldr>
    <a href="Zadania-maksymalizacji-zysku-i-minimalizacji-kosztów.md"/>
</tldr>

> W warunkach konkurencji doskonałej przedsiębiorstwa maksymalizują zysk, produkując ilość dóbr, przy której cena
> rynkowa równa jest krańcowemu kosztowi produkcji.
> Monopol natomiast maksymalizuje zysk, ustalając produkcję na poziomie, gdzie krańcowy przychód równy jest krańcowemu
> kosztowi.
>
> W obu strukturach rynkowych przedsiębiorstwa minimalizują koszty przez optymalny wybór nakładów produkcji, jednak
> monopolista może dodatkowo wykorzystać swoją pozycję na rynku do uzyskania lepszych warunków zakupowych.

## Zadania maksymalizacji użyteczności i minimalizacji wydatków konsumenta oraz własności związanych z nimi funkcji popytu Marshalla i Hicksa

<tldr>
    <a href="Zadania-maksymalizacji-użyteczności.md"/>
</tldr>

> Maksymalizacja użyteczności konsumpcji polega na znalezieniu takiego koszyka towarów, który zapewni konsumentowi
> maksymalną użyteczność przy danym dochodzie. Funkcja popytu Marshalla opisuje zależność między ceną towaru a ilością
> tego towaru, jaką konsument jest gotów kupić. Towary mogą być normalne, Giffena, substytucyjne, komplementarne,
> wyższego
> lub niższego rzędu, co wpływa na ich popyt w zależności od cen i dochodu.
>
> Minimalizacja wydatków polega na wyborze koszyka towarów o najniższym koszcie przy tej samej użyteczności. Funkcja
> popytu Hicksa przyporządkowuje koszyk towarów, który minimalizuje wydatki przy danym poziomie użyteczności, zależnie
> od
> poziomu cen.
>
> Funkcja popytu Marshalla pokazuje ilość towaru, jaką konsument będzie kupował przy różnych poziomach dochodu i cen,
> uwzględniając zasady malejącej użyteczności krańcowej oraz substytucyjność i komplementarność towarów. Funkcja popytu
> Hicksa wskazuje koszyk towarów minimalizujący wydatki przy danym poziomie użyteczności i cen, optymalizując wybór
> konsumenta.

## Produkt krajowy brutto – trzy sposoby definiowania. PKB p.c. a jakość życia

<tldr>
    <a href="PKB.md"/>
</tldr>

> Produkt Krajowy Brutto (PKB) można zdefiniować jako wartość wszystkich dóbr i usług finalnych wytworzonych w
> określonym okresie, sumę wartości dodanej oraz VAT, lub sumę dochodów z pracy i kapitału uzyskanych w gospodarce w
> określonym okresie.
>
> PKB per capita; ma swoje ograniczenia, ponieważ nie uwzględnia wielu czynników wpływających na jakość życia.

## Funkcje banku centralnego i banków komercyjnych. Proces mnożnikowej kreacji pieniądza

<tldr>
    <a href="Funkcje-banku.md"/>
</tldr>

> Bank centralny ma wyłączne prawo do emisji pieniądza i prowadzi politykę pieniężną poprzez operacje otwartego rynku,
> ustalanie stóp procentowych oraz rezerw obowiązkowych. Banki komercyjne zajmują się pośrednictwem finansowym, kreacją
> pieniądza bezgotówkowego oraz regulowaniem płatności w imieniu klientów.
>
>Mnożnikowa kreacja pieniądza zaczyna się, gdy bank centralny udziela kredytu bankowi komercyjnemu, który następnie
> udziela pożyczki innemu podmiotowi. Podmiot ten deponuje pieniądze w innym banku komercyjnym, który udziela kolejnej
> pożyczki. Proces ten powtarza się, tworząc wielokrotne przyrosty pieniądza pierwotnie udzielonego przez bank
> centralny,
> przy czym część depozytów trafia do banku centralnego jako rezerwy obowiązkowe.

## Mechanizmy transmisji polityki fiskalnej i pieniężnej w modelu IS-LM

<tldr>
    <a href="IS-LM.md"/>
</tldr>

> Polityka fiskalna, zmieniając podatki i wydatki rządowe, wpływa na popyt finalny, produkt równowagi i zatrudnienie.
> Ekspansja fiskalna, czyli zwiększenie wydatków rządowych i/lub obniżenie podatków, przesuwa krzywą IS w prawo,
> zwiększając produkcję i dochód. Konsolidacja fiskalna, czyli zmniejszenie wydatków rządowych i/lub podwyższenie
> podatków, przesuwa krzywą IS w lewo, zmniejszając produkcję i dochód.
>
> Polityka pieniężna wpływa na podaż pieniądza. Ekspansywna polityka pieniężna, zwiększając podaż pieniądza i obniżając
> stopy procentowe, przesuwa krzywą LM w prawo, co zwiększa inwestycje i produkcję. Restrykcyjna polityka pieniężna,
> zmniejszając podaż pieniądza i podwyższając stopy procentowe, przesuwa krzywą LM w lewo, co zmniejsza inwestycje i
> produkcję.
>
> Interakcje polityk mogą się wzajemnie wzmacniać lub równoważyć: ekspansywna polityka fiskalna i pieniężna prowadzą do
> dużego wzrostu produkcji, podczas gdy restrykcyjne polityki powodują spadek produkcji. Mieszane polityki mogą
> zrównoważyć efekty.

## Krótko- i średniookresowe efekty ekspansji monetarnej w modelu AD-AS. Rola oczekiwań cenowych. Neutralność pieniądza

<tldr>
    <a href="AD-AS.md"/>
</tldr>

> Krzywa łącznej podaży (AS) pokazuje, jak wielkość produkcji wpływa na poziom cen, natomiast krzywa łącznego popytu (
> AD) pokazuje, jak wzrost poziomu cen prowadzi do spadku popytu finalnego i produktu równowagi w modelu IS-LM.
>
> Ekspansja monetarna to wzrost podaży pieniądza. W krótkim okresie prowadzi to do wzrostu produkcji i cen przez
> przesunięcie krzywej AD w prawo. W średnim okresie ekspansja monetarna również prowadzi do wzrostu produkcji i cen,
> ale ostatecznie poziom cen wzrasta, a produkcja wraca do początkowego poziomu, co przesuwa krzywą AS w lewo.
>
> Neutralność pieniądza oznacza, że w średnim okresie wzrost podaży pieniądza nie może trwale pobudzić gospodarki.

## Bezrobocie – jego przyczyny, rodzaje i sposoby ograniczania. Wzrost gospodarczy a redukcja bezrobocia – prawo Okuna

<tldr>
    <a href="Bezrobocie.md"/>
</tldr>

> Rodzaje bezrobocia obejmują frykcyjne (krótkotrwałe, związane z poszukiwaniem pracy lub zmianą miejsca zamieszkania) i
> strukturalne (długotrwałe, wynikające z niedopasowania podaży pracy do zapotrzebowania). Przyczynami bezrobocia są
> globalizacja, migracje, koniunktura gospodarcza, postęp technologiczny, polityka społeczna (zasiłki), wysokie składki
> na
> ubezpieczenia społeczne, wysokie płace minimalne oraz dynamika cen i płac.
>
>Sposoby ograniczania bezrobocia obejmują zwiększanie inwestycji w kraju (infrastruktura i inne projekty), tworzenie
> nowych miejsc pracy poprzez wspieranie przedsiębiorczości i nowych firm oraz zmniejszanie kosztów pracy przez
> obniżanie
> składek na ubezpieczenia społeczne i innych kosztów zatrudnienia.
>
>Prawo Okuna wskazuje na empiryczną zależność między wzrostem gospodarczym a bezrobociem, sugerując, że wzrost PKB o 3%
> prowadzi do spadku bezrobocia o 1%, i odwrotnie.

## Model wzrostu gospodarczego Solowa – wyjściowe założenia, dynamika kapitału na jednego zatrudnionego, stany stacjonarne

<tldr>
    <a href="Model-wzrostu-gospodarczego-Solowa.md"/>
</tldr>

> Model Solowa opisuje związki między oszczędnościami, akumulacją kapitału i produkcją, wskazując, że przyrost kapitału
> na pracownika wynika z różnicy między inwestycjami a deprecjacją kapitału.
>
>Założenia modelu obejmują funkcję produkcji spełniającą założenia o stałych korzyściach skali oraz równowagę na rynku
> produktu.
>
>Stan stacjonarny, w którym kapitał i produkcja na pracownika nie zmieniają się w czasie, jest osiągany, gdy przyrost
> kapitału na pracownika równy jest jego deprecjacji.
>
>Kluczowe wnioski z modelu Solowa wskazują, że długoterminowy wzrost gospodarczy zależy głównie od postępu technicznego,
> wzrost kapitału na jednego pracownika prowadzi do malejących przyrostów produkcji, a osiągnięcie stanu stacjonarnego
> oznacza, że gospodarka potrzebuje innowacji technologicznych, aby dalej rosnąć.

## Polityka fiskalna i pieniężna w gospodarce otwartej w systemie płynnego i stałego kursu walutowego

<tldr>
    <a href="Polityka-fiskalna-i-pieniężna.md"/>
</tldr>

> W gospodarce otwartej model IS-LM opisuje relacje między produkcją, stopą procentową i kursem walutowym. W systemie
> płynnego kursu walutowego ekspansywna polityka fiskalna zwiększa wydatki rządowe lub obniża podatki, co prowadzi do
> wzrostu produkcji i stóp procentowych, przyciągając kapitał zagraniczny i powodując aprecjację waluty. Ekspansywna
> polityka pieniężna zwiększa podaż pieniądza, obniża stopy procentowe, stymuluje inwestycje i konsumpcję oraz
> deprecjonuje walutę, zwiększając konkurencyjność eksportu.
>
>W systemie stałego kursu walutowego ekspansywna polityka fiskalna prowadzi do wzrostu produkcji i deficytu handlowego,
> wymagając interwencji walutowych, podczas gdy ekspansywna polityka pieniężna prowadzi do deprecjacji waluty, również
> wymagając interwencji. Restrykcyjna polityka fiskalna zmniejsza produkcję i deficyt handlowy, a restrykcyjna polityka
> pieniężna prowadzi do aprecjacji waluty, wymagając zakupu waluty krajowej przez bank centralny.
>
>W systemie płynnego kursu walutowego polityka pieniężna jest bardziej elastyczna, ale polityka fiskalna może powodować
> znaczne zmiany kursu walutowego. W systemie stałego kursu walutowego polityka fiskalna jest bardziej efektywna w
> stabilizacji gospodarki, ale polityka pieniężna jest ograniczona przez konieczność utrzymania stałego kursu walutowego.
> Koordynacja polityk fiskalnej i pieniężnej jest kluczowa dla osiągnięcia pożądanych celów gospodarczych i stabilności
> makroekonomicznej.
