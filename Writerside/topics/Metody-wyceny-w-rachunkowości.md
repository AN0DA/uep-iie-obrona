# Metody wyceny w rachunkowości

Metody wyceny w rachunkowości to zbiór reguł i procedur określających, w jaki sposób należy określić wartość aktywów,
pasywów i wyników finansowych przedsiębiorstwa. Wycena jest jednym z podstawowych elementów rachunkowości, ponieważ na
jej podstawie sporządza się sprawozdania finansowe, które są podstawą do podejmowania decyzji zarządczych i
inwestycyjnych.

Wycena musi zostać wykonana zgodnie z zasadą:

- **rzetelności** - wartości muszą być wykazane w realnej wysokości, zgodnej ze stanem rzeczywistym
- **ostrożności** - wartości aktywów nie mogą być zawyżone, a wartości pasywów nie mogą być zaniżone

## Metody wyceny aktywów

### Koszt historyczny

Aktywa i pasywa są wyceniane na podstawie ich kosztu nabycia lub wytworzenia. Koszt historyczny to wartość, jaką
przedsiębiorstwo zapłaciło za aktywa w momencie ich nabycia lub wytworzenia.

### Koszt bieżący

Aktywa są wyceniane na podstawie ich wartości rynkowej, czyli ceny, po jakiej można je (lub podobne) kupić na rynku lub
wytworzyć w danym momencie.

Pasywa są wyceniane na podstawie wartości, jaką trzeba by zapłacić za ich spłatę w danym momencie (*wartość godziwa*).
Kwoty nie są dyskontowane, czyli nie uwzględniają wartości pieniądza w czasie.

### Wartość realizacji

Aktywa są wyceniane na podstawie ceny, po jakiej można je sprzedać w danym momencie.

Pasywa są wyceniane na podstawie wartości, jaką trzeba by zapłacić za ich spłatę w danym momencie.

### Wartość bieżąca

Wycena aktywów i zobowiązań wg bieżącej wartości przyszłych przepływów pieniężnych ([NPV](NPV.md)), czyli suma
zdyskontowanych przepływów pieniężnych.
